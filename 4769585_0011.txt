5

sunt, etiam ex hoc genere nihil nobis innotuisse non sane mirandum est3
sed de Atheniensibus quoque, quorum minus obscurata memoria est,
haudquaquam satis constat. C. F. Hei-mannus quidem , diligentissimus
antiquitatum graecarum indagator, cultus exteros h. e. exterorum deorum
sacra apud Graecos aut certe apud Athenienses legibus interdicta fuisse
tribus saltem testimoniis probari autumat 2), reprehenditque Lobeckium‚
virum subtilissimum, qui iisdem illis testimoniis propositis nihilo minus
tamen dubitare se professus sit, an ullum sacrorum genus publicis Athe-
niensium legibus prohibitum fuerit 3).

Mihi autem testimonia ista, quibus tantopere Hermannus confidit,
aut nihil prorsus ad rem pertinere, aut certe non id quod ille vult- probare
videntur, maloque cum Lobeckio dubitare, quam rem incertam pro certa
amplectit huiusque sententiae meae rationes hoc loco exponere placuit.

Primum igitur examinandum est testimonium DemostheniS, qui
in oratione ctr. Aeschinem de male gesta legatione, ς. 281. p. 431 R„
adversarium quovis modo invidiose detrectans, Glaucotheae eum filium
appellat, eiuS‚ quae thiasos olim congregaverit eaque sacra factitaverit,
quorum causa alia quaedam sacerdos supplicio affecta sit. Sacra illa
Sabazia fuisse aliunde compertum habemusz de altera sacerdote vetus
interpres docet, fuisse eam Ninum quandam, eamque a Menecle accu-
satam esse, quod philtra adolescentibus pararet: λέγει δέ, inquit, τὴν Νίνον
λεγομένην · κατηγόρησε ταύτης Μενεκλῆς ὡς φίλτρα ποιούσης τοῖς νέοιςε id quod
non ex coniectura ab eo positum, sed veterum monumentorum fide tra-
ditum esse facile agnoscitur4). Videtur igitur Ninus non tam propter

 

2) Antiquitt. Graec. sacr. §. 10 not. 10.
3) Aglaopham. 1). 667.
4) Extabat oratio κατὰ Μενεκλέους ἀπαγωγῆς a Nini illius nilo contra matris quondam

’ accusatorem habita (vid. Dionys. de Dinarch. c. 11.), ex qua oratione aut ipse scholiastes, ant

is 11116111 mc auctorem sequuur, discere tortasse potuit quae de Nini causa reteri. Ceterum

