..ι-5,,

serent. Hanc enim causam fuisse videmus, cur Phrygem istum metra-
gyrtam in barathrum coniicerent Ninumque supplicio afficerent, non quod
nova numina introduxissent, sed quod vesanis atque impiis ritibus aut
etiam veneficiis poenam meruissent. Alii autem, qui eorundem numinum
sacris operabantur, tuti a poena erant, dum neque publicas religiones
violarent neque alia maleficia committerent.

Ceterum Sabazii sacra, quamvis multos baberent asseclas et
thiasotaS, semper tamen privata mansisse neque unquam publice suscepta
esse videntur: Matri deorum templum quidem dedicatum, de publico
autem eius deae cultu nibil amplius memoriae traditum esse iam supra
diximus. Non tamen plane desunt peregrinorum sacrorum publice sus·
ceptorum exempla, quorum unum notissimum est Bendideorum. Fuit
enim Beudis Thracum dea, quam plerique cum Diana, alii cum Hecate,
alii etiam cum Proserpina aut compararunt aut confuderunt, nec dubi-
tari potest, quin sacra eius a Thracibus inquilinis, quorum haud exiguus
numerus Athenis maximeque in Piraeeo suit, in Atticam translata sint.
Sed haec aliquamdiu privatim tantum celebrabantur ab iisdem illis in-
quilinis, et si qui fortasse etiam de civibus illius numinis religionem
amplexi erant: nam liberum id cuilibet fuisse ex iis quae supra dispu-
tata sunt satis apparere arbitror. Atque hoc ipsum, quod cives multi
paullatim Bendidis cultores facti erant, in causa fuisse videtur, ut mox
etiam publice sacra eius susciperentur festumque institueretur annuum,
cum pompis et civium Atticorum et Thracum inquilinorum sacrificiisque
publico sumptu apparatisffl). ld Platonis aetate factum esse ex huius
libro 1 de re publica comperimus ²¹)= fieri autem non aliter potuit, quan·

 

20) De ms vid. Corp. inser. 1 no. 157, 23. et Boeckb. oecon. publ. Ath. 11 p. 12⁹ ed. see. —
Templum Bendtdts ‚ τὸ Βενδιδεῐον, prope aedem Dianae mumoniae, commemorat Xenoph-

Hell. ΙΙ, 4, 11.
21) De anno non satls constat, neque opus est nunc quaeri.

